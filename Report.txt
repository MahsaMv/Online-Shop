گزارش پیاده‌سازی سیستم فروشگاه آنلاین
این گزارش به توضیح مراحل پیاده‌سازی سیستم فروشگاه آنلاین با استفاده از زبان جاوا می‌پردازد. هدف اصلی این پروژه ایجاد یک برنامه فروشگاه آنلاین است که بتواند از طریق کامند لاین تعاملات بین کاربر و سیستم را مدیریت کند.

مراحل پیاده‌سازی پروژه:
 
1. تحلیل نیازمندی‌ها

فروشگاه (Shop) که دارای نام، آدرس وب و شماره پشتیبانی باشد و اطلاعات کاربران، محصولات، سفارشات و سود کل را ذخیره کند.
حساب‌های کاربری شامل سه نوع حساب: مدیر، کاربر و فروشنده با سطوح دسترسی متفاوت.
محصولات با ویژگی‌هایی مانند نام، قیمت، موجودی، نظرات، دسته‌بندی و داده‌های اضافی.

فرآیند پرداخت شامل تأیید سفارش توسط مدیر، کسر وجه از کیف پول کاربر و اضافه شدن وجه به کیف پول فروشنده.
قابلیت ثبت نام، ورود به سیستم، ویرایش اطلاعات شخصی، جستجوی محصولات و افزودن محصولات به سبد خرید.
کیف پول برای کاربران و فروشندگان که فقط مدیران می‌توانند به آن وجه اضافه کنند.

2. طراحی ساختار کلاس‌ها

برای پیاده‌سازی این سیستم از اصول شیءگرایی استفاده می شود. ساختار کلاس‌ها به صورت زیر طراحی شده است:

Shop: این کلاس اطلاعات مربوط به فروشگاه، کاربران، محصولات، سفارشات و سود کل را ذخیره می‌کند.
Account: این کلاس به عنوان کلاس پایه برای انواع حساب‌های کاربری (مدیر، کاربر، فروشنده) عمل می‌کند و ویژگی‌هایی مانند نام کاربری، رمز عبور، ایمیل، شماره تلفن و آدرس را دارد. و سه کلاس دیگر که شامل سطوح دسترسی هستند از آن ارث بری میکنند.
Admin: این کلاس از کلاس Account ارث‌ بری می‌کند و دارای دسترسی‌های سطح ادمین است.
User: این کلاس از کلاس Account ارث‌بری می‌کند و دارای سبد خرید، لیست سفارشات و کیف پول است.
Seller: این کلاس از کلاس Account ارث‌بری می‌کند و دارای نام شرکت، لیست محصولات و کیف پول است.
Product: این کلاس ویژگی‌های مربوط به یک محصول مانند نام، قیمت، موجودی، نظرات، دسته‌بندی و داده‌های اضافی را ذخیره می‌کند.
Category: این کلاس برای دسته‌بندی محصولات استفاده می‌شود و از ارث ‌بری برای ایجاد ساختار مناسب برای دسته‌بندی‌ها و زیر دسته‌بندی‌ها استفاده می‌کند.
Order: این کلاس اطلاعات مربوط به یک سفارش را ذخیره می‌کند.
Wallet: این کلاس برای مدیریت کیف پول کاربران و فروشندگان استفاده می‌شود.

3. چالش‌ های پیاده ‌سازی

ابتدا در نظر میگیریم که اگر وارد منوی اولیه شویم با چه چیز هایی رو به رو می شویم
با ورود به فروشگاه ابتدا نیاز داریم اطلاعات فروشگاه مانند نام،  شماره و آدرس وب را به کاربر نمایش دهیم.
سپس برای کاربر باید آپشن های register و login نمایش داده شود. اگر کاربر گزینه ثبت نام را انتخاب کند میتواند به عنوان کاربر عادی یا یک فروشنده اکانت بسازد.
اگر کاربر گزینه login را انتخاب کند فقط نام کاربری و رمز عبور را وارد کرده و تشخیص سطح دسترسی بر عهده برنامه است و از کاربر ورودی گرفته نمی شود.
(با استفاده از دستور instanceof)
یک متغیر به نام current account تعریف میکنیم تا با استفاده از آن در لحظه بتوانیم تشخیص دهیم کاربر مورد نظر از کدام سطح دسترسی است.

برای پیاده سازی سطوح دسترسی از enum استفاده میکنیم تا سه سطح user, seller و admin را با دسترسی های متفاوتی تعریف کنیم.
سپس برای هر کدام از سطوح دسترسی یک منوی جداگانه در کلاس Main تعریف میکنیم.
هر کاربر با توجه به سطح دسترسی خود وارد منوی مورد نظر می شود و می تواند از هر کدام از قابلیت هایی که با توجه به سطح دسترسی برای او تعریف شده است استفاده کند.

چالش بعدی تعریف دسته بندی محصولات است که برای این کار باید یک کلاس مادر category تعریف شود که کلاس product از آن ارث بری میکند.
در منوی کاربران عادی (خریدار) قابلیت دیدن دسته بندی های و محصولات موجود در آن و جستجوی محصولات وجود دارد تا از این طریق بتوانند محصول مورد نظر را به سبد خرید خود اضافه کنند.

هر کاربر بعد از اضافه کردن محصولات به سبد خرید خود باید بتواند آنرا ویرایش کند و پس از نهایی کردن درخواست خرید را ارسال میکند که باید توسط یک ادمین تایید شود.
همچنین قیمت نهایی سفارشات یک خریدار باید محاسبه شود و تنها زمانی که موجودی حساب کاربر برای ثبت سفارش کافی بود درخواست خرید برای یک ادمین اضافه میشود.
در نتیجه در منوی هر ادمین باید یک گزینه دیدن درخواست های خرید وجود داشته باشد و با انتخاب از میان آنها هر درخواستی را قبول کند.
سپس مبلغ سفارش به صورت خودکار از حساب خریدار کاسته شود و بخشی از آن به کیف پول فروشنده و بخشی دیگر به total pofit فروشگاه اضافه شود.

مدیریت موجودی محصولات هر فروشنده و همچنین تمامی محصولات فروشگاه نیز چالش مهمی است.باید فروشگاه به گونه ای مدیریت شود که تعداد محصولات موجود در انبار به درستی محاسبه شود و کاربران نتوانند بیشتر از موجودی فعلی محصول خرید کنند.
تأیید سفارشات توسط مدیر و مدیریت تراکنش‌های مالی بین کیف پول کاربران و فروشندگان به صورت دقیق باید مدیریت شود.
برای این کار ابتدا از متود هایی استفاده میکنیم که خریدار و فروشنده با استفاده از آنها درخواست های خود را ثبت کنند.
همچنین متود هایی برای اینکه ادمین ها بتوانند درخواست هارا تایید کنند تعریف میکنیم.

این پروژه با موفقیت پیاده‌سازی شد و تمام نیازمندی‌های مطرح شده در آن پوشش داده شد.
سیستم شامل یک فروشگاه آنلاین با قابلیت‌های مدیریت کاربران، محصولات، سفارشات و کیف پول است. همچنین، کاربران می‌توانند محصولات را جستجو کنند، به سبد خرید خود اضافه کنند و سفارشات خود را ثبت کنند.
این پروژه یک نمونه مناسب از استفاده از اصول شیءگرایی در طراحی سیستم‌های پیچیده است و می تواند با اعمال تغییراتی در پروژه های متنوع و پیچیده تری مورد استفاده قرار گیرد.